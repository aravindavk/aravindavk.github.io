ಹೆಜ್ಜೆ - ಕನ್ನಡ ಮತ್ತು ತಂತ್ರಜ್ಞಾನದ ಕಾರ್ಯಕ್ರಮ
##########################################

:slug: hejje-karyakrama
:author: Aravinda VK
:date: 2012-01-24
:tags: ಹೆಜ್ಜೆ,ಕನ್ನಡ,ಕಾರ್ಯಕ್ರಮ,kannadablog
:summary: ಹಿಂದಿನ ಬ್ಲಾಗ್ ನಲ್ಲಿ "ಹೆಜ್ಜೆ" ಕಾರ್ಯಕ್ರಮದ ಬಗ್ಗೆ ಹೇಳಿದ್ದೆ. ಕ್ಷಣಗಣನೆ ಮುಗಿದು ಆ ದಿನ ಬಂದೇ ಬಿಟ್ಟಿತು. ಕಾರ್ಯಕ್ರಮ ಬಹಳ ಸುಂದರವಾಗಿ ಆಯಿತು, ಕಾರ್ಯಕ್ರಮದ ವರದಿಯಂತಲ್ಲದಿದ್ದರೂ ಅದರ ಬಗ್ಗೆ ಒಂದಿಷ್ಟು ಬರೆಯೋಣವೆನಿಸಿತು.

ಹಿಂದಿನ `ಬ್ಲಾಗ್ <http://aravindavk.in/view/hejje>`__ ನಲ್ಲಿ "ಹೆಜ್ಜೆ" ಕಾರ್ಯಕ್ರಮದ ಬಗ್ಗೆ ಹೇಳಿದ್ದೆ. ಕ್ಷಣಗಣನೆ ಮುಗಿದು ಆ ದಿನ ಬಂದೇ ಬಿಟ್ಟಿತು. ಕಾರ್ಯಕ್ರಮ ಬಹಳ ಸುಂದರವಾಗಿ ಆಯಿತು, ಕಾರ್ಯಕ್ರಮದ ವರದಿಯಂತಲ್ಲದಿದ್ದರೂ ಅದರ ಬಗ್ಗೆ ಒಂದಿಷ್ಟು ಬರೆಯೋಣವೆನಿಸಿತು. 

\------------

`ಪವಿತ್ರ <http://phjot.com/>`__ ಹಾಗೂ `ಓಂ ಶಿವಪ್ರಕಾಶ್ <http://blog.shivu.in/>`__ ರವರು `ಸಂಚಯ <http://sanchaya.net>`__ ಮತ್ತು `ಹೆಜ್ಜೆಯ <http://hejje.sanchaya.net>`__ ಬಗ್ಗೆ ಹೇಳುತ್ತ ಕಾರ್ಯಕ್ರಮ ಪ್ರಾರಂಭಿಸಿದರು. 

\------------

ಕೆಲವು ಮಾಹಿತಿಗಳು ಎಲ್ಲರಿಗೂ ಸಿಗದೆ ಹಾಗೇ ನಶಿಸಿ ಹೋಗುವ ಹಾಗೂ ನಮ್ಮ ಬಳಿಯೇ ಇದ್ದುದನ್ನು ಮರೆಯುವ ಪರಿಯನ್ನು ನಾಗೇಶ್ ಹೆಗಡೆಯವರು ಅಜ್ಜಿಯ ಕತೆ ಮೂಲಕ ಬಹಳ ಚೆನ್ನಾಗಿ ವಿವರಿಸಿದರು. 

\------------

"ಹೆಜ್ಜೆ" ಕಾರ್ಯಕ್ರಮಕ್ಕೆ ವಸುದೇಂದ್ರ ಬಂದಾಗ ಮಾತನಾಡಿಸಬೇಕು, ಅವರ ಜೊತೆ ಒಂದು ಫೋಟೋ ತೆಗೆಸಿಕೊಳ್ಳಬೇಕು ಅಂತ ತುಂಬಾ ಪ್ಲಾನ್ ಮಾಡಿಕೊಂಡಿದ್ದೆ. ಅವರು ಸಲ್ಪ ಹೊತ್ತಿನಲ್ಲೇ ಹೊರಟಿದ್ದುದರಿಂದ ಒಂದು ಕನಸು ಕನಸಾಗಿಯೇ ಉಳಿಯುತು :(

ವಸುದೇಂದ್ರರವರು ಒಂಟಿ ಚಪ್ಪಲಿಯ ಕತೆಯ ಜೊತೆ ಹೇಳಿದ "ಹುಸಿ ಬಾವುಕತೆ" ವಿಚಾರ ತುಂಬಾ ಚೆನ್ನಾಗಿತ್ತು. ನಾನೂ ಎಷ್ಟೋ ಬಾರಿ ಯಾವುದ್ಯಾವುದೋ ವಿಚಾರಕ್ಕೆ ಸುಮ್ಮನೆ ಯೋಚಿಸುತ್ತಾ ಕೂರುತ್ತಿದ್ದುದು ನೆನಪಾಯಿತು.

\------------

DTP ಹಾಗೂ ಫಾಂಟ್ ಗಳಲ್ಲಿ ಏನು ತೊಂದರೆಗಳಿವೆ, ಯುನಿಕೋಡ್ ಗೆ ಹೋಗಲು ಇರುವ ಕಷ್ಟಗಳನ್ನು ಬೇಲೂರು ಸುದರ್ಶನ್ ರವರು ಹಂಚಿಕೊಂಡರು. 

\------------

ಕಾರ್ಯಕ್ರಮದಲ್ಲಿ ವಿವಿಧ ವಿಚಾರಗಳನ್ನು ಹಂಚಿಕೊಳ್ಳುವುದರ ಜೊತೆಗೆ ಬಹಳ ಹೊಸ ಗೆಳೆಯರು ಸಿಕ್ಕರು, ಫಾಂಟ್ ಬಗ್ಗೆ ಇನ್ನೂ ಹೆಚ್ಚಿನ ಮಾಹಿತಿ ತಿಳಿಯಲು ಹಾಗೂ ಫಾಂಟ್ ಮಾಡಲು ತುಂಬಾ ಜನ ಉತ್ಸಾಹಿಗಳು ಸಿಕ್ಕಿದರು. ಕನ್ನಡಕ್ಕೆ ಫಾಂಟ್ ಗಳನ್ನು ಮಾಡುವ ಕೆಲಸಕ್ಕೆ ಮತ್ತಷ್ಟು ಹುರುಪು ಸಿಕ್ಕಂತಾಯಿತು.

\------------

ಮೈಸೂರಿನಿಂದ ಗೆಳೆಯ ಪವನ್ ಭೇಟಿ ಮಾಡಿ ಬಹಳ ದಿನ ಆಗಿತ್ತು, "ಹೆಜ್ಜೆ" ಯ ಸಲುವಾಗಿ ಬಂದದ್ದು ಬಹಳ ಸಂತಸವಾಯಿತು. :)

\------------

e-speak(Text to speech) ತಂತ್ರಾಂಶದಲ್ಲಿ ಕನ್ನಡವನ್ನು ಅಳವಡಿಸಿದ ಶ್ರೀಧರ್ ಟಿ ಎಸ್ ತಮ್ಮ ಅನುಭವಗಳನ್ನು ಹಂಚಿಕೊಂಡಾಗ ಬಹಳ ಸಂತೋಷವಾಯಿತು, ನಮ್ಮೆಲ್ಲರಿಗೂ ಇನ್ನೂ ಹೆಚ್ಚಿನ ಯೋಜನೆಗಳಲ್ಲಿ ತೊಡಗಿಸಿಕೊಳ್ಳಲು ಹುರುಪು ಸಿಕ್ಕಿತು. 

\------------

ವಿವೇಕ್ ಶಂಕರ್ ಕನ್ನಡ ವಿಕ್ಷನರಿ ಬಗ್ಗೆ ಹೇಳುತ್ತಿದ್ದಾಗ, ಅವರಲ್ಲಿದ್ದ ಉತ್ಸಾಹ ನೋಡಿ ಈ ಯೋಜನೆಗಳಿಗೆ ನಾನೂ ಕೈಜೋಡಿಸಬೇಕೆನಿಸಿತು, ಪದಗಳಿಗೆ ಅರ್ಥ ಸೇರಿಸುವುದು ಸಾಧ್ಯವಾಗದಿದ್ದರೂ ಈಗಿರುವ ತಾಂತ್ರಿಕ ತೊಂದರೆಗಳು ಹಾಗೂ ಇಂಟರ್ನೆಟ್ ಇಲ್ಲದಿದ್ದಾಗ ವಿಕ್ಷನರಿ ಬಳಸಲು ಸಾಧ್ಯವಾಗಿಸುವ ಬಗ್ಗೆ ಏನಾದರೂ ಮಾಡಬೇಕು ಅನ್ನಿಸಿತು.  

\------------

ನನ್ನಿ ಸುನೀಲ iPhone/Apple development ನ ಅನುಭವವನ್ನು ಹಂಚಿಕೊಂಡರು. ನನ್ನಿ ಎಂದರೆ ಏನು ಎಂದು ಬಹಳ ಜನರಿಗೆ ಪ್ರಶ್ನೆ ಇದ್ದುದರಿಂದ ಅದೊಂದು ದೊಡ್ಡ ಕತೆ ಎಂದು ಸಣ್ಣದಾಗಿ ಹೇಳಿ ಅನುಮಾನ ಬಗೆಹರಿಸಿದರು. :)

\------------

`ಶಶಿಶೇಖರ್ <http://manku.thimma.org/>`__ ಮೊದಲಿನಿಂದಲೂ ನನಗೆ ಬಹಳಷ್ಟು ಮುಕ್ತ ತಂತ್ರಾಂಶ ಚಟುವಟಿಕೆಗಳನ್ನು ಮಾಡಲು ಸ್ಪೂರ್ತಿ, ಅವರೂ ತಮ್ಮ ಅನುಭವಗಳನ್ನು ಹಂಚಿಕೊಂಡರು, ಈಗಿರುವ ಕೆಲವು ಕನ್ನಡ ತಂತ್ರಾಂಶಗಳ ಸ್ಥಿತಿ ಹಾಗೂ ಸಮುದಾಯಗಳ ಬಗ್ಗೆ ಮಾತನಾಡಿ ಮುಂದೆ ಏನು/ಹೇಗೆ ಮಾಡಬಹುದು ಎಂದು ಸಲಹೆಗಳನ್ನು ಕೊಟ್ಟರು. 

\------------

ಶಂಕರ್ ಪ್ರಸಾದ್ translation ಮತ್ತು ಲೋಕಲೈಸೇಷನ್ ಬಗ್ಗೆ ಹೇಳಿದರೆ, `ವಾಸುದೇವ್ <http://blog.copyninja.info/>`__ ತನ್ನ ಡೆಬಿಯನ್ maintainer ಆಗುವ ಕನಸು ಈಡೇರಿದ ಕತೆ ಹಾಗೂ ತಾನು ಮಾಡಿದ dictionary bot. ಇದನ್ನು ಗೂಗಲ್ ಟಾಕ್ ನ ಜೊತೆ ಬಳಸುವುದರ ವಿವರ ಅವನ `ಬ್ಲಾಗ್ ೧ <http://blog.copyninja.info/2010/11/jabber-dictionary-bot-for-kannada.html>`__ ಮತ್ತು `ಬ್ಲಾಗ್ ೨ <http://blog.copyninja.info/2010/11/new-feature-for-jabber-kannada.html>`__ ನಲ್ಲಿಯೇ ಓದಬಹುದು.

\------------

ತಂತ್ರಜ್ಞಾನದಲ್ಲಿ ಮಹಿಳೆಯರು ಭಾಗವಹಿಸುವುದು ಏಕೆ ಕಡಿಮೆ ಎಂದು ಸವಿತ ತಮ್ಮ ಅನುಭವಗಳನ್ನು ಹಂಚಿಕೊಂಡರು. 

\------------

ಬ್ಲಾಗ್ ಅಥವಾ ಯಾವುದೇ ಅಂತರ್ಜಾಲ ಪುಟದಲ್ಲಿ ಇರುವ ಬರಹಗಳಿಗೆ ತಮ್ಮದೇ ಆದ ನಿರೂಪಣೆ ಕೊಡಬಹುದು ಹಾಗೂ ಒಂದೇ ವಿಷಯಕ್ಕೆ ಹಲವಾರು ಜನ ಬರೆದ ನಿರೂಪಣೆಯನ್ನು ಹಂಚಿಕೊಳ್ಳಬಹುದು ಎಂದು ದಿನೇಶ್ ಅವರ ಹೊಸ ಯೋಜನೆ `ಅಲಿಪಿ <http://a11y.in/>`__ ಯೊಂದಿಗೆ ತೋರಿಸಿಕೊಟ್ಟರು. 

\------------

ಆನ್ ಲೈನ್ `ಪದಬಂದ <http://www.indicross.com/>`__ ಮಾಡಿದ ರುದ್ರೇಶ್ ರವರು ಹಾಗೂ Android ಗೆ `ಕೀಬೋರ್ಡ್ <https://market.android.com/details?id=com.anysoftkeyboard.languagepack.kannada>`__ ಮಾಡಿದ ಶ್ರೀಧರ್ ತಮ್ಮ ಯೋಜನೆಗಳು ಈಗಿರುವ ಸ್ಥಿತಿ ಹಾಗೂ ಮುಂದಿನ ಯೋಜನೆಗಳ ಬಗ್ಗೆ ಚರ್ಚಿಸಿದರು. 

\------------

`ವಸಂತ್ ಕಜೆ <http://kaje.in/>`__ ನಿಸರ್ಗದಲ್ಲಿರುವ ಕೆಲವು ತಂತ್ರಜ್ಞಾನದ ಬಗ್ಗೆ ಫೋಟೋ ಸಹಿತವಾಗಿ ವಿವರಿಸಿದರು, ಪ್ರಕೃತಿಯಲ್ಲಿ ಇರುವ ವಿಸ್ಮಯವನ್ನೇ ನಾವು ಕೃತಕವಾಗಿ ಮಾಡಲು ಹೊರಟಾಗ ಆಗುವ ಪ್ರಕೃತಿ ನಾಶದ ಬಗ್ಗೆ ವಿವರಿಸಿದರು. ವಸಂತ್ ಹೇಳಿದ ಅಂಜೂರದ ಕತೆಯಂತೂ ಅದ್ಭುತವೆನಿಸಿತು. (ಆ ಕತೆಯನ್ನು ಅವರ `ಬ್ಲಾಗ್ <http://kaje.in/node/53>`__ ನಲ್ಲಿಯೂ ಓದಬಹುದು). ಅವರ ಮಾತುಗಳಿಗೆ ಬೆಂಬಲವೆಂಬಂತೆ ಮಾತನಾಡಿದ ಮುರಳಿ ನಗರಗಳಲ್ಲಿ ಅಭಿವೃದ್ದಿಯ ಹೆಸರಿನಲ್ಲಿ ಆಗುತ್ತಿರುವ ತೊಂದರೆಗಳನ್ನು ವಿವರಿಸಿ ಎಲ್ಲರೂ ಸೈಕಲ್ ಬಳಸಿ ಎಂದರು.

\------------

ಈ ಕಾರ್ಯಕ್ರಮದಲ್ಲಿ ನಾನು ಫಾಂಟ್ಸ್ ಕೆಲಸ ಮಾಡುವ ಬಗ್ಗೆ ಹಾಗೂ ಫಾಂಟ್ಸ್ ಮಾಡುವುದರ ಬಗ್ಗೆ ಸರಳವಾಗಿ ಹೇಳುವ ಪ್ರಯತ್ನ ಪಟ್ಟೆ. ಅದರ slides ಇಲ್ಲಿವೆ.

.. raw:: html

    <script src="http://speakerdeck.com/embed/4f1d9e62ded19c0022009ff6.js"></script>

ಈ presentation ಅನ್ನು LaTeX/XeLaTeX ಉಪಯೋಗಿಸಿ ಮಾಡಿದ್ದು. ಅದಕ್ಕೆ ಬೇಕಾದ ಚಿತ್ರಗಳನ್ನು ಬರೆದಿದ್ದು MyPaint ಮತ್ತು Inkscape ಎಂಬ ತಂತ್ರಾಂಶಗಳನ್ನು ಬಳಸಿ. ಹಿನ್ನಲೆ ಚಿತ್ರ ನಾನು ಒಮ್ಮೆ ಬೇಲೂರಿಗೆ ಹೋದಾಗ ಅಲ್ಲೊಂದು ಕಡೆ ತೆಗೆದಿದ್ದು. ಇದರ ಸೋರ್ಸ್ `ಇಲ್ಲಿ <https://github.com/aravindavk/talks/tree/master/hejje>`__ ಲಭ್ಯವಿದೆ. 

\------------

ಕಾರ್ಯಕ್ರಮದ ಕೆಲವು ಫೋಟೋಗಳು `ಇಲ್ಲಿವೆ <https://plus.google.com/112771262718323928488/posts/E4UwPPzFMHK>`__. 
